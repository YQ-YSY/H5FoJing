<html>
<head>
    <title>
    十二品生死经
    </title>
	<meta http-equiv="content-type" content="text/html; charset="utf-8" />
    <style>
        details, z{margin-left: 1em;}
    </style>
</head>
<body>
（大正藏 第17册 No.0753 第0575页）
<br>
<br>十二品生死经
<br>宋于阗国三藏求那跋陀罗译
<p></p>

<z>闻如是，一时，佛游舍卫（国）祇树给孤独精舍。
    <details>
    <summary>尔时，佛告诸比丘：</summary>
    “我为汝说经。”
    </details>
    <details>
    <summary>比丘应：</summary>
    “唯然！世尊！
    <br><z>愿受教敕。”
    </details>
    <details>
    <summary>佛言：</summary>
    “人死有十二品。
    <br><z>何等十二？
    <br><z>一曰、无余死者。谓：罗汉，无所著也。
    <br><z>二曰、度于死者。谓：阿那含，不复还也。
    <br><z>三曰、有余死者。谓：斯陀含，往而还也。
    <br><z>四曰、学度死者。谓：须陀洹，见道迹也。
    <br><z>五曰、无欺死者。谓：八等人也。
    <br><z>六曰、欢喜死者。谓：行一心也。
    <br><z>七曰、数数死者。谓：恶戒人也。
    <br><z>八曰、悔死者。<z>谓：凡夫也。
    <br><z>九曰、横死者。<z>谓：孤独苦也。
    <br><z>十曰、缚着死者。谓：畜生也。
    <br><z>十一曰、烧烂死者。谓：地狱也。
    <br><z>十二曰、饥渴死者。谓：饿鬼也。
    <br><z>比丘！
    <br><z>当晓知是、当作是学；
    <br><z>勿为放逸，勿起淫色；
    <br><z>远离诸横，以清净心；
    <br><z>所未得‘证’常令成就。
    <br><z>所以者何？
    <br>‘数数死’者，甚苦；
    <br>‘悔死’亦苦；
    <br>‘横死’甚剧；
    <br>‘缚着死’亦剧；
    <br>‘烧烂死’甚痛；
    <br>‘饥渴死’亦痛。
    <br><z>如是，比丘！
    <br><z>当作是学，习在闲居；
    <br><z>若处树下，学禅一心；
    <br><z>无得轻戏，无得后悔。
    <br><z>是为佛教，是佛法则。”
    </details>
<z>佛说如是。
<br><z>比丘欢喜，稽首而退。

<p></p>
十二品生死经（终）
<p></p>
</body>
</html>
