<html>
<head>
    <title>
    佛说治意经
    </title>
    <meta http-equiv="content-type" content="text/html; charset="utf-8" />
    <style>
        details, z{margin-left: 1em;}
    </style>
</head>
<body>
（大正藏 第02册 No.0123 第0123页）
<br>
<br>佛说治意经
<br>失译人名今附西晋录
<p></p>
<z>佛言：
<details>
<summary>（虚室生白，止观守意、乃至无为）</summary>
“安般守意，具行如法已，欲次第学，
<br><z>如如佛说，为在天下得明，如‘阴解月出’立；
<br><z>身立、意立，坐卧亦尔。
<br><z>已比丘立意，如是前后，会有所益；
<br><z>已前后、有所益，使不复见怪意；
<br><z>已止意，亦守六衰；
<br><z>常守、莫中止，便知‘无为身’。
<p></p>
</details>
<details>
<summary>（空空亦空，中道法观，能断生死）</summary>
<z>若一切有，意常守身；
<br><z>止不愿、亦不愿有；
<br><z>亦不疑有、亦不疑无有；
<br><z>次第行在所疑，便蚤得度生死；
<br><z>若惊意，知定喜净；
<br><z>时时法观，能得度老病；
<br><z>如是可病惊，精进‘道人’自意，
<br>‘生老结’能得断，今世能得苦尽。
<p></p>
</details>
<details>
<summary>（寤寐恒一，来无所黏，过无踪迹）</summary>
<z>已警为听，所睡为觉；
<br><z>警胜卧已，警无有畏。
<br><z>已精进晓睡，日夜为学；
<br><z>已求甘露，便得灭苦。
<br><z>人有是，有利从归佛；
<br><z>为中夜，常意在佛；
<br><z>已觉、得觉，佛弟子常尔。
<br><z>若中夜，常念法，
<br><z>僧聚亦尔，行戒亦尔，
<br><z>布施亦尔，身护亦尔，
<br><z>行禅亦尔，不侵人亦尔，
<br><z>定意亦尔，尔空亦尔，
<br><z>已觉、能觉，佛弟子常尔。
<br><z>若中，不堕思想。”
<p></p>
</details>
<z>问曰：“何等为便知无为身？”
<br><z>师曰：“泥为无为身。”
<br>（问曰：）“何等为次第行？”
<br>（师曰：）“谓今所到，便当除、次除，是为次第行。”
<br>（问曰：）“何等为时时法观？”
<br>（师曰：）“谓六入来时，当即时校计，是为时时法观。”
<br>（问曰：）“何等为道人自意？”
<br>（师曰：）“谓教人精进，当先自意行。
<br><z><z><z><z><z><z>身自守、意自守，自为福中。
<br><z><z><z><z><z><z>天上福未满故，自守福已满，便得禅。”
<p></p>
佛说治意经（终）
<p></p>
</body>
</html>
