<html>
<head>
    <title>
    心经_般若波罗蜜多心经
    </title>
    <meta charset="utf-8"/>
    <style>
        details, z{margin-left: 1em;}
    </style>
</head>
<body>
（大正藏 第08册 No.0251 第0848页）
<br>
<details>
<summary>大明太祖高皇帝御制般若心经序</summary>
    <details>
    <summary>二仪久判，万物备周。</summary>
    <z>子民者君君，育民者法其法也。
    <br><z>三纲五常以示天下，亦以五刑辅弼之。
    <br><z>有等凶顽不循教者，往往有趋火赴渊之为，终不自省。
    <br><z>是凶顽者，非特中国有之，尽天下莫不亦然。
    </details>
    <details>
    <summary>俄西域生佛，号曰释迦。</summary>
    <z>其为佛也，行深愿重，始终不二。
    <br><z>于是“出世间、脱苦趣”为其效也，
    <br><z>仁慈忍辱务，明心以立命，
    <br><z>执此道而为之，意在人皆在此利济群生。
    </details>
    <details>
    <summary>今时之人罔知佛之所以，</summary>
    <z>每云法空虚而不实，何以导君子、训小人。
    <br><z>以朕言之则不然。
    <br><z>佛之教实而不虚，正欲去愚迷之虚，立本性之实，
    <br><z>特挺身苦行，外其教而异其名，脱苦有情。
    <br><z>昔佛在时，
    <br><z>侍从听从者皆聪明之士；
    <br><z>演说者乃三纲五常之性理也。
    <br><z>既闻之后，人各获福白。
    <br><z>佛入灭之后，其法流入中国。
    <br><z>间有聪明者动演人天小果，犹能化凶顽为善；
    <br><z>何况聪明者知大乘而识宗旨者乎。
    </details>
    <details>
    <summary>如《心经》</summary>
    <z>每言空不言实，所言之空乃相空耳。
    <br><z>除空之外，所存者本性也。
        <details>
        <summary>所以相空有六，谓：</summary>
        <z>口空说相，
        <br><z>眼空色相，
        <br><z>耳空听相，
        <br><z>鼻空嗅相，
        <br><z>舌空味相，
        <br><z>身空乐相。
        </details>
    <z>其六空之相又非真相之空，乃妄想之相为之空相。
    </details>
    <details>
    <summary>是空相，</summary>
    <z>愚及世人、祸及今古，
    <br><z>往往愈堕弥深，不知其几。
        <details>
        <summary>斯空相，</summary>
        <z>前代帝王被所惑而几丧天下者：
        <br><z>周之穆王，汉之武帝，唐之玄宗，
        <br><z>萧梁武帝，元魏主焘，李后主，宋徽宗。
        <br><z>此数帝废国怠政，惟萧梁武帝、宋之徽宗以及杀身，
        <br><z>皆由妄想飞升及入佛天之地。
        </details>
    </details>
    <details>
    <summary>其佛天之地未尝渺茫，</summary>
    <z><z>此等快乐世尝有之。
    <br><z>为人性贪而不觉，而又取其乐，人世有之者，何且佛天之地如。
    <br><z>为国君及王侯者，若不作非为，善能保守此境，非佛天者何如。
    <br><z>不能保守而伪为，用妄想之心，即入空虚之境，故有如是斯空相。
    <br><z>富者被缠，则淫欲并生丧富矣；
    <br><z>贫者被缠，则诸诈并作殒身矣；
    <br><z>其将贤未贤之人被缠，则非仁人君子也；
    <br><z>其僧道被缠；则不能立本性而见宗旨者也。
    <br><z>所以本经题云《心经》者，正欲去心之邪念，以归正道，岂佛教之妄耶。
    </details>
    <details>
    <summary>朕特述此，使聪明者：</summary>
    <z>观二仪之覆载，
    <br><z><z>日月之循环，
    <br><z><z>虚实之孰取，
    <br><z><z>保命者何如。
    <br><z>若取有道、保有方，岂不佛法之良哉！
    </details>
<z>色空之妙乎！
<p></p>
</details>
<details>
<summary>般若波罗蜜多心经序（唐释慧忠撰）</summary>
<z>夫法性无边，岂藉心之所度；
<br><z><z>真如非相，讵假言之所诠。
<br><z>是故，众生浩浩无穷，
<br><z><z><z><z>法海茫茫何极。
<br><z>若也广寻文义，犹如镜里求形；
<br><z>更乃息念观空，又似日中逃影。
<br><z>兹经喻如大地，何物不从地之所生；
<br><z>诸佛唯指一心，何法不因心之所立。
<br><z>但了心地，故号总持，
<br><z>悟法无生，名为妙觉。
<br><z>一念超越，岂在繁论者尔。
<p></p>
</details>
<p></p>
般若波罗蜜多心经
<br>唐三藏法师玄奘译
<p></p>
<details>
<summary>观自在菩萨</summary>
<z>行深般若波罗蜜多时，
<br><z>照见五蕴皆空，
<br><z>度一切苦厄。
<p></p>
</details>
<details>
<summary>舍利子！</summary>
<z>色不异空，空不异色；
<br><z>色即是空，空即是色。
<br><z>受想行识，亦复如是。
<p></p>
</details>
<details>
<summary>舍利子！</summary>
<z>是诸法空相，
<br><z>不生不灭，
<br><z>不垢不净，
<br><z>不增不减。
<p></p>
</details>
<details>
<summary>是故，</summary>
<z>空中无色，无受想行识；
<br><z>无眼耳鼻舌身意；
<br><z>无色声香味触法；
<br><z>无眼界，乃至无意识界；
<br><z>无无明，亦无无明尽，
<br><z>乃至无老死，亦无老死尽；
<br><z>无苦集灭道；
<br><z>无智亦无得。
<p></p>
</details>

<details>
<summary>以无所得故，</summary>
<z>菩提萨埵依般若波罗蜜多故，心无挂碍；
<br><z>无挂碍故，无有恐怖，
<br><z>远离颠倒梦想，究竟涅槃。
<br><z>三世诸佛依般若波罗蜜多故，
<br><z>得阿耨多罗三藐三菩提。
<p></p>
</details>
<details>
<summary>故知般若波罗蜜多</summary>
<z>是大神咒，
<br><z>是大明咒
<br><z>是无上咒，
<br><z>是无等等咒，
<br><z>能除一切苦，真实不虚。
<br><z>故说般若波罗蜜多咒。
<p></p>
</details>
<details>
<summary>即说咒曰：</summary>
<z>揭帝　揭帝　般罗揭帝　般罗僧揭帝　菩提　僧莎诃
<p></p>
</details>
<p></p>
般若波罗蜜多心经（终）
<p></p>
</body>
</html>
